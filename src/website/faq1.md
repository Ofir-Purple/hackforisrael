האם התוכנית מיועדת למפתחים חסרי נסיון?

בשל מגבלות הזמן וגודל הצוות המלווה, התוכנית מיועדת למפתחי תוכנה מנוסים.  אנו מעוניינים לפתוח תכנית ארוכה ואינטנסיבית יותר (עם כ-30 שעות שבועיות ולאורך יותר שבועות) לאחר חנוכה - שתתאים גם למפתחים מתחילים המעוניינים ללמוד ולצבור נסיון.




יש לי ידע במחשבים, אמנם אין לי נסיון, אבל אין לי ספק שאני מתאימה בגלל שאני יכולה להשקיע הרבה זמן/מפתחת מהירה/תותחית/בעלת מוטיבציה גבוהה מאוד/אחר.

את מוזמת להרשם, ויתכן שנחליט לקבל אותך לתכנית.




למה בדיוק אני מתחייב?

כל משתתף מתחייב להשתתף לפחות בשמונה מפגשים בני 8 שעות (לבחירתכם, יום שני 10:00-18:00 או יום חמישי 10:00-18:00) או בשישה-עשר מפגשים של ארבע שעות (שני+חמישי 18:00-22:00) - סה"כ 64 שעות,  וכן ביום גיבוש לפני תחילת התכנית. 



זה מספיק זמן בכדי לבנות פרויקט?

כנראה שלא.  אנחנו מצפים מהמשתתפים להשקיע עוד זמן ניכר מדי שבוע בעבודה על המיזמים.  המשתתפים מוזמנים לעבוד מהקמפוס מדי שבוע בימי שני וחמישי מ-9:30 בבוקר ועד השעות הקטנות של הלילה - זאת אומרת לפחות 24 שעות שבועיות (כ-200 שעות לאורך התכנית כולה) וכמובן להמשיך לעבוד בזמנם הפנוי ממקומות אחרים.  במידת הצורך יתכן שנוכל למצוא לצוותים המעוניינים בכך שטח עבודה.  זה כבר אמור להספיק למפתחים מנוסים בכדי להרים משהו יפה.



לא אוכל להתחייב להגיע כל שבוע ולכל כך הרבה זמן

כתיבת תוכנה, וכן תהליכי למידה, דורשים השקעת זמן.  בכדי שהתכנית תצליח, על כל משתתף יהיה צורך להשקיע בה תשומת לב וזמן בכמות מינימלית.  אם אינך יכול להתחייב להשקיע את הזמן הנדרש, אתה תמיד מוזמן להצטרף למפגשי הפיתוח השבועיים שלנו, שדורשים פחות זמן ואינם דורשים התחייבות מהמשתתפים בהם.
